chapter,verse,text
1,1,῾Ρήματα ᾽Εκκλησιαστοῦ υἱοῦ Δαυὶδβασιλέως ᾽Ισραὴλ ἐν ᾽Ιερουσαλήμ.
1,2,"Ματαιότης ματαιοτήτων, εἶπεν ὁ ᾽Εκκλησιαστής,ματαιότης ματαιοτήτων, τὰ πάντα ματαιότης."
1,3,"τίς περισσεία τῷ ἀνθρώπῳἐν παντὶ μόχθῳ αὐτοῦ, ᾧ μοχθεῖ ὑπὸ τὸν ἥλιον;"
1,4,"γενεὰ πορεύεται καὶ γενεὰ ἔρχεται,καὶ ἡ γῆ εἰς τὸν αἰῶνα ἕστηκεν."
1,5,καὶ ἀνατέλλει ὁ ἥλιος καὶ δύνει ὁ ἥλιοςκαὶ εἰς τὸν τόπον αὐτοῦ ἕλκει·
1,6,"ἀνατέλλων αὐτὸς ἐκεῖ πορεύεται πρὸς νότονκαὶ κυκλοῖ πρὸς βορρᾶν·κυκλοῖ κυκλῶν, πορεύεται τὸ πνεῦμα,καὶ ἐπὶ κύκλους αὐτοῦ ἐπιστρέφει τὸ πνεῦμα."
1,7,"πάντες οἱ χείμαρροι, πορεύονται εἰς τὴν θάλασσαν,καὶ ἡ θάλασσα οὐκ ἔσται ἐμπιμπλαμένη·εἰς τόπον, οὗ οἱ χείμαρροι πορεύονται,ἐκεῖ αὐτοὶ ἐπιστρέφουσιν τοῦ πορευθῆναι."
1,8,"πάντες οἱ λόγοι ἔγκοποι·οὐ δυνήσεται ἀνὴρ τοῦ λαλεῖν,καὶ οὐκ ἐμπλησθήσεται ὀφθαλμὸς τοῦ ὁρᾶν,καὶ οὐ πληρωθήσεται οὖς ἀπὸ ἀκροάσεως."
1,9,"τί τὸ γεγονός; αὐτὸ τὸ γενησόμενον.καὶ τί τὸ πεποιημένον, αὐτὸ τὸ ποιηθησόμενον·καὶ οὐκ ἔστιν πᾶν πρόσφατον ὑπὸ τὸν ἥλιον."
1,10,"ὃς λαλήσει καὶ ἐρεῖ ᾽Ιδὲ τοῦτο καινόν ἐστιν,ἤδη γέγονεν ἐν τοῖς αἰῶσιν τοῖς γενομένοις ἀπὸ ἔμπροσθεν ἡμῶν."
1,11,"οὐκ ἔστιν μνήμη τοῖς πρώτοις,καί γε τοῖς ἐσχάτοις γενομένοιςοὐκ ἔσται αὐτῶν μνήμημετὰ τῶν γενησομένων εἰς τὴν ἐσχάτην."
1,12,᾽Εγὼ ᾽Εκκλησιαστὴς ἐγενόμηνβασιλεὺς ἐπὶ ᾽Ισραὴλ ἐν ᾽Ιερουσαλήμ·
1,13,καὶ ἔδωκα τὴν καρδίαν μου τοῦ ἐκζητῆσαικαὶ τοῦ κατασκέψασθαι ἐν τῇ σοφίᾳ περὶ πάντωντῶν γενομένων ὑπὸ τὸν οὐρανόν·ὅτι περισπασμὸν πονηρὸνἔδωκεν ὁ θεὸς τοῖς υἱοῖς τοῦ ἀνθρώπουτοῦ περισπᾶσθαι ἐν αὐτῷ.
1,14,"εἶδον σὺν πάντα τὰ ποιήματατὰ πεποιημένα ὑπὸ τὸν ἥλιον,καὶ ἰδοὺ τὰ πάντα ματαιότης καὶ προαίρεσις πνεύματος."
1,15,"διεστραμμένον οὐ δυνήσεται ἐπικοσμηθῆναι,καὶ ὑστέρημα οὐ δυνήσεται ἀριθμηθῆναι."
1,16,"ἐλάλησα ἐγὼ ἐν καρδίᾳ μου τῷ λέγειν᾽Εγὼ ἰδοὺ ἐμεγαλύνθηνκαὶ προσέθηκα σοφίαν ἐπὶ πᾶσιν,οἳ ἐγένοντο ἔμπροσθέν μου ἐν Ιερουσαλημ,καὶ καρδία μου εἶδεν πολλά, σοφίαν καὶ γνῶσιν."
1,17,"καὶ ἔδωκα καρδίαν μου τοῦ γνῶναι σοφίαν καὶ γνῶσιν,περιφορὰς καὶ ἐπιστήμην ἔγνων,ὅτι καί γε τοῦτ᾽ ἔστιν προαίρεσις πνεύματος·"
1,18,"ὅτι ἐν πλήθει σοφίας πλῆθος γνώσεως,καὶ ὁ προστιθεὶς γνῶσιν προσθήσει ἄλγημα."
2,1,"Εἶπον ἐγὼ ἐν καρδίᾳ μουΔεῦρο δὴ πειράσω σε ἐν εὐφροσύνῃ, καὶ ἰδὲ ἐν ἀγαθῷ·καὶ ἰδοὺ καί γε τοῦτο ματαιότης."
2,2,τῷ γέλωτι εἶπα περιφορὰνκαὶ τῇ εὐφροσύνῃ Τί τοῦτο ποιεῖς;
2,3,"καὶ κατεσκεψάμην εἰ ἡ καρδία μουἑλκύσει ὡς οἶνον τὴν σάρκα μου—καὶ καρδία μου ὡδήγησεν ἐν σοφίᾳ—καὶ τοῦ κρατῆσαι ἐπ᾽ ἀφροσύνῃ,ἕως οὗ ἴδω ποῖον τὸ ἀγαθὸν τοῖς υἱοῖς τοῦ ἀνθρώπου,ὃ ποιήσουσιν ὑπὸ τὸν ἥλιονἀριθμὸν ἡμερῶν ζωῆς αὐτῶν."
2,4,"ἐμεγάλυνα ποίημά μου,ᾠκοδόμησά μοι οἴκους,ἐφύτευσά μοι ἀμπελῶνας,"
2,5,ἐποίησά μοι κήπους καὶ παραδείσουςκαὶ ἐφύτευσα ἐν αὐτοῖς ξύλον πᾶν καρποῦ·
2,6,ἐποίησά μοι κολυμβήθρας ὑδάτωντοῦ ποτίσαι ἀπ᾽ αὐτῶν δρυμὸν βλαστῶντα ξύλα·
2,7,"ἐκτησάμην δούλους καὶ παιδίσκας,καὶ οἰκογενεῖς ἐγένοντό μοι,καί γε κτῆσις βουκολίου καὶ ποιμνίου πολλὴ ἐγένετό μοιὑπὲρ πάντας τοὺς γενομένουςἔμπροσθέν μου ἐν Ιερουσαλημ·"
2,8,συνήγαγόν μοι καί γε ἀργύριον καὶ χρυσίονκαὶ περιουσιασμοὺς βασιλέων καὶ τῶν χωρῶν·ἐποίησά μοι ᾄδοντας καὶ ᾀδούσαςκαὶ ἐντρυφήματα υἱῶν τοῦ ἀνθρώπουοἰνοχόον καὶ οἰνοχόας·
2,9,καὶ ἐμεγαλύνθην καὶ προσέθηκαπαρὰ πάντας τοὺς γενομένουςἔμπροσθέν μου ἐν Ιερουσαλημ·καί γε σοφία μου ἐστάθη μοι.
2,10,"καὶ πᾶν, ὃ ᾔτησαν οἱ ὀφθαλμοί μου,οὐκ ἀφεῖλον ἀπ᾽ αὐτῶν,οὐκ ἀπεκώλυσα τὴν καρδίαν μουἀπὸ πάσης εὐφροσύνης,ὅτι καρδία μου εὐφράνθη ἐν παντὶ μόχθῳ μου,καὶ τοῦτο ἐγένετο μερίς μουἀπὸ παντὸς μόχθου μου."
2,11,"καὶ ἐπέβλεψα ἐγὼ ἐν πᾶσιν ποιήμασίν μου,οἷς ἐποίησαν αἱ χεῖρές μου,καὶ ἐν μόχθῳ, ᾧ ἐμόχθησα τοῦ ποιεῖν,καὶ ἰδοὺ τὰ πάντα ματαιότης καὶ προαίρεσις πνεύματος,καὶ οὐκ ἔστιν περισσεία ὑπὸ τὸν ἥλιον."
2,12,"Καὶ ἐπέβλεψα ἐγὼ τοῦ ἰδεῖν σοφίανκαὶ περιφορὰν καὶ ἀφροσύνην·ὅτι τίς ὁ ἄνθρωπος, ὃς ἐπελεύσεται ὀπίσω τῆς βουλῆςσὺν τὰ ὅσα ἐποίησαν αὐτήν;"
2,13,καὶ εἶδον ἐγὼ ὅτι ἔστιν περισσεία τῇ σοφίᾳ ὑπὲρ τὴν ἀφροσύνηνὡς περισσεία τοῦ φωτὸς ὑπὲρ τὸ σκότος·
2,14,"τοῦ σοφοῦ οἱ ὀφθαλμοὶ αὐτοῦ ἐν κεφαλῇ αὐτοῦ,καὶ ὁ ἄφρων ἐν σκότει πορεύεται.καὶ ἔγνων καί γε ἐγὼὅτι συνάντημα ἓν συναντήσεται τοῖς πᾶσιν αὐτοῖς."
2,15,"καὶ εἶπα ἐγὼ ἐν καρδίᾳ μου῾Ως συνάντημα τοῦ ἄφρονοςκαί γε ἐμοὶ συναντήσεταί μοι,καὶ ἵνα τί ἐσοφισάμην;ἐγὼ τότε περισσὸν ἐλάλησα ἐν καρδίᾳ μου,ὅτι καί γε τοῦτο ματαιότης."
2,16,"ὅτι οὐκ ἔστιν μνήμη τοῦ σοφοῦμετὰ τοῦ ἄφρονος εἰς τὸν αἰῶνα,καθότι ἤδη αἱ ἡμέραι αἱ ἐρχόμεναιτὰ πάντα ἐπελήσθη·καὶ πῶς ἀποθανεῖται ὁ σοφὸς μετὰ τοῦ ἄφρονος;"
2,17,"καὶ ἐμίσησα σὺν τὴν ζωήν,ὅτι πονηρὸν ἐπ᾽ ἐμὲ τὸ ποίηματὸ πεποιημένον ὑπὸ τὸν ἥλιον,ὅτι τὰ πάντα ματαιότης καὶ προαίρεσις πνεύματος."
2,18,"καὶ ἐμίσησα ἐγὼ σὺν πάντα μόχθον μου,ὃν ἐγὼ μοχθῶ ὑπὸ τὸν ἥλιον,ὅτι ἀφίω αὐτὸν τῷ ἀνθρώπῳ τῷ γινομένῳ μετ᾽ ἐμέ·"
2,19,"καὶ τίς οἶδεν εἰ σοφὸς ἔσται ἢ ἄφρων;καὶ ἐξουσιάζεται ἐν παντὶ μόχθῳ μου,ᾧ ἐμόχθησα καὶ ᾧ ἐσοφισάμην ὑπὸ τὸν ἥλιον.καί γε τοῦτο ματαιότης."
2,20,"καὶ ἐπέστρεψα ἐγὼ τοῦ ἀποτάξασθαι τὴν καρδίαν μουἐπὶ παντὶ μόχθῳ, ᾧ ἐμόχθησα ὑπὸ τὸν ἥλιον,"
2,21,"ὅτι ἔστιν ἄνθρωπος, ὅ τι μόχθος αὐτοῦἐν σοφίᾳ καὶ ἐν γνώσει καὶ ἐν ἀνδρείᾳ,καὶ ἄνθρωπος, ᾧ οὐκ ἐμόχθησεν ἐν αὐτῷ,δώσει αὐτῷ μερίδα αὐτοῦ.καί γε τοῦτο ματαιότης καὶ πονηρία μεγάλη."
2,22,"ὅτι τί γίνεται τῷ ἀνθρώπῳ ἐν παντὶ μόχθῳ αὐτοῦκαὶ ἐν προαιρέσει καρδίας αὐτοῦ,ᾧ αὐτὸς μοχθεῖ ὑπὸ τὸν ἥλιον;"
2,23,"ὅτι πᾶσαι αἱ ἡμέραι αὐτοῦἀλγημάτων καὶ θυμοῦ περισπασμὸς αὐτοῦ,καί γε ἐν νυκτὶ οὐ κοιμᾶται ἡ καρδία αὐτοῦ.καί γε τοῦτο ματαιότης ἐστίν."
2,24,"Οὐκ ἔστιν ἀγαθὸν ἐν ἀνθρώπῳ·ὃ φάγεται καὶ ὃ πίεται καὶ ὃ δείξει τῇ ψυχῇ αὐτοῦ,ἀγαθὸν ἐν μόχθῳ αὐτοῦ.καί γε τοῦτο εἶδον ἐγὼ ὅτι ἀπὸ χειρὸς τοῦ θεοῦ ἐστιν·"
2,25,ὅτι τίς φάγεται καὶ τίς πίεται πάρεξ αὐτοῦ;
2,26,ὅτι τῷ ἀνθρώπῳ τῷ ἀγαθῷπρὸ προσώπου αὐτοῦ ἔδωκεν σοφίανκαὶ γνῶσιν καὶ εὐφροσύνην·καὶ τῷ ἁμαρτάνοντι ἔδωκεν περισπασμὸντοῦ προσθεῖναι καὶ τοῦ συναγαγεῖντοῦ δοῦναι τῷ ἀγαθῷ πρὸ προσώπου τοῦ θεοῦ·ὅτι καί γε τοῦτο ματαιότης καὶ προαίρεσις πνεύματος.
2,27,
3,1,"Τοῖς πᾶσιν χρόνος,καὶ καιρὸς τῷ παντὶ πράγματι ὑπὸ τὸν οὐρανόν."
3,2,"καιρὸς τοῦ τεκεῖν καὶ καιρὸς τοῦ ἀποθανεῖν,καιρὸς τοῦ φυτεῦσαι καὶ καιρὸς τοῦ ἐκτῖλαι πεφυτευμένον,"
3,3,"καιρὸς τοῦ ἀποκτεῖναι καὶ καιρὸς τοῦ ἰάσασθαι,καιρὸς τοῦ καθελεῖν καὶ καιρὸς τοῦ οἰκοδομῆσαι,"
3,4,"καιρὸς τοῦ κλαῦσαι καὶ καιρὸς τοῦ γελάσαι,καιρὸς τοῦ κόψασθαι καὶ καιρὸς τοῦ ὀρχήσασθαι,"
3,5,"καιρὸς τοῦ βαλεῖν λίθους καὶ καιρὸς τοῦ συναγαγεῖν λίθους,καιρὸς τοῦ περιλαβεῖν καὶ καιρὸς τοῦ μακρυνθῆναι ἀπὸ περιλήμψεως,"
3,6,"καιρὸς τοῦ ζητῆσαι καὶ καιρὸς τοῦ ἀπολέσαι,καιρὸς τοῦ φυλάξαι καὶ καιρὸς τοῦ ἐκβαλεῖν,"
3,7,"καιρὸς τοῦ ῥῆξαι καὶ καιρὸς τοῦ ῥάψαι,καιρὸς τοῦ σιγᾶν καὶ καιρὸς τοῦ λαλεῖν,"
3,8,"καιρὸς τοῦ φιλῆσαι καὶ καιρὸς τοῦ μισῆσαι,καιρὸς πολέμου καὶ καιρὸς εἰρήνης."
3,9,τίς περισσεία τοῦ ποιοῦντος ἐν οἷς αὐτὸς μοχθεῖ;
3,10,"εἶδον σὺν τὸν περισπασμόν, ὃν ἔδωκεν ὁ θεὸςτοῖς υἱοῖς τοῦ ἀνθρώπου τοῦ περισπᾶσθαι ἐν αὐτῷ."
3,11,"σὺν τὰ πάντα ἐποίησεν καλὰ ἐν καιρῷ αὐτοῦκαί γε σὺν τὸν αἰῶνα ἔδωκεν ἐν καρδίᾳ αὐτῶν,ὅπως μὴ εὕρῃ ὁ ἄνθρωποςτὸ ποίημα, ὃ ἐποίησεν ὁ θεός, ἀπ᾽ ἀρχῆς καὶ μέχρι τέλους."
3,12,ἔγνων ὅτι οὐκ ἔστιν ἀγαθὸν ἐν αὐτοῖςεἰ μὴ τοῦ εὐφρανθῆναι καὶ τοῦ ποιεῖν ἀγαθὸν ἐν ζωῇ αὐτοῦ·
3,13,"καί γε πᾶς ὁ ἄνθρωπος, ὃς φάγεται καὶ πίεταικαὶ ἴδῃ ἀγαθὸν ἐν παντὶ μόχθῳ αὐτοῦ,δόμα θεοῦ ἐστιν."
3,14,"ἔγνων ὅτι πάντα, ὅσα ἐποίησεν ὁ θεός,αὐτὰ ἔσται εἰς τὸν αἰῶνα· ἐπ᾽ αὐτῷ οὐκ ἔστιν προσθεῖναι,καὶ ἀπ᾽ αὐτοῦ οὐκ ἔστιν ἀφελεῖν,καὶ ὁ θεὸς ἐποίησεν, ἵνα φοβηθῶσιν ἀπὸ προσώπου αὐτοῦ."
3,15,"τὸ γενόμενον ἤδη ἐστίν,καὶ ὅσα τοῦ γίνεσθαι, ἤδη γέγονεν,καὶ ὁ θεὸς ζητήσει τὸν διωκόμενον."
3,16,"Καὶ ἔτι εἶδον ὑπὸ τὸν ἥλιον τόπον τῆς κρίσεως,ἐκεῖ ὁ ἀσεβής,καὶ τόπον τοῦ δικαίου,ἐκεῖ ὁ ἀσεβής."
3,17,"εἶπα ἐγὼ ἐν καρδίᾳ μουΣὺν τὸν δίκαιον καὶ σὺν τὸν ἀσεβῆ κρινεῖ ὁ θεός,ὅτι καιρὸς τῷ παντὶ πράγματικαὶ ἐπὶ παντὶ τῷ ποιήματι."
3,18,"ἐκεῖ (18) εἶπα ἐγὼ ἐν καρδίᾳ μουπερὶ λαλιᾶς υἱῶν τοῦ ἀνθρώπου,ὅτι διακρινεῖ αὐτοὺς ὁ θεός,καὶ τοῦ δεῖξαι ὅτι αὐτοὶ κτήνη εἰσὶν καί γε αὐτοῖς."
3,19,"ὅτι συνάντημα υἱῶν τοῦ ἀνθρώπουκαὶ συνάντημα τοῦ κτήνους,συνάντημα ἓν αὐτοῖς·ὡς ὁ θάνατος τούτου, οὕτως ὁ θάνατος τούτου,καὶ πνεῦμα ἓν τοῖς πᾶσιν·καὶ τί ἐπερίσσευσεν ὁ ἄνθρωπος παρὰ τὸ κτῆνος;οὐδέν, ὅτι τὰ πάντα ματαιότης."
3,20,"τὰ πάντα πορεύεται εἰς τόπον ἕνα·τὰ πάντα ἐγένετο ἀπὸ τοῦ χοός,καὶ τὰ πάντα ἐπιστρέφει εἰς τὸν χοῦν·"
3,21,"καὶ τίς οἶδεν τὸ πνεῦμα υἱῶν τοῦ ἀνθρώπουεἰ ἀναβαίνει αὐτὸ εἰς ἄνω,καὶ τὸ πνεῦμα τοῦ κτήνουςεἰ καταβαίνει αὐτὸ κάτω εἰς γῆν;"
3,22,"καὶ εἶδον ὅτι οὐκ ἔστιν ἀγαθὸνεἰ μὴ ὃ εὐφρανθήσεται ὁ ἄνθρωποςἐν ποιήμασιν αὐτοῦ, ὅτι αὐτὸ μερὶς αὐτοῦ·ὅτι τίς ἄξει αὐτὸν τοῦ ἰδεῖν ἐν ᾧ ἂν γένηται μετ᾽ αὐτόν;"
3,23,
4,1,"Καὶ ἐπέστρεψα ἐγὼ καὶ εἶδονσὺν πάσας τὰς συκοφαντίαςτὰς γινομένας ὑπὸ τὸν ἥλιον·καὶ ἰδοὺ δάκρυον τῶν συκοφαντουμένων,καὶ οὐκ ἔστιν αὐτοῖς παρακαλῶν,καὶ ἀπὸ χειρὸς συκοφαντούντων αὐτοὺς ἰσχύς,καὶ οὐκ ἔστιν αὐτοῖς παρακαλῶν."
4,2,"καὶ ἐπῄνεσα ἐγὼ σὺν τοὺς τεθνηκόταςτοὺς ἤδη ἀποθανόντας ὑπὲρ τοὺς ζῶντας,ὅσοι αὐτοὶ ζῶσιν ἕως τοῦ νῦν·"
4,3,"καὶ ἀγαθὸς ὑπὲρ τοὺς δύο τούτουςὅστις οὔπω ἐγένετο,ὃς οὐκ εἶδεν σὺν τὸ ποίημα τὸ πονηρὸντὸ πεποιημένον ὑπὸ τὸν ἥλιον."
4,4,"Καὶ εἶδον ἐγὼ σὺν πάντα τὸν μόχθονκαὶ σὺν πᾶσαν ἀνδρείαν τοῦ ποιήματος,ὅτι αὐτὸ ζῆλος ἀνδρὸς ἀπὸ τοῦ ἑταίρου αὐτοῦ·καί γε τοῦτο ματαιότης καὶ προαίρεσις πνεύματος."
4,5,ὁ ἄφρων περιέλαβεν τὰς χεῖρας αὐτοῦκαὶ ἔφαγεν τὰς σάρκας αὐτοῦ.
4,6,ἀγαθὸν πλήρωμα δρακὸς ἀναπαύσεωςὑπὲρ πλήρωμα δύο δρακῶν μόχθουκαὶ προαιρέσεως πνεύματος.
4,7,Καὶ ἐπέστρεψα ἐγὼ καὶ εἶδον ματαιότητα ὑπὸ τὸν ἥλιον.
4,8,"ἔστιν εἷς, καὶ οὐκ ἔστιν δεύτερος,καί γε υἱὸς καὶ ἀδελφὸς οὐκ ἔστιν αὐτῷ·καὶ οὐκ ἔστιν περασμὸς τῷ παντὶ μόχθῳ αὐτοῦ,καί γε ὀφθαλμὸς αὐτοῦ οὐκ ἐμπίπλαται πλούτου.καὶ τίνι ἐγὼ μοχθῶκαὶ στερίσκω τὴν ψυχήν μου ἀπὸ ἀγαθωσύνης;καί γε τοῦτο ματαιότηςκαὶ περισπασμὸς πονηρός ἐστιν."
4,9,"ἀγαθοὶ οἱ δύο ὑπὲρ τὸν ἕνα,οἷς ἔστιν αὐτοῖς μισθὸς ἀγαθὸς ἐν μόχθῳ αὐτῶν·"
4,10,"ὅτι ἐὰν πέσωσιν, ὁ εἷς ἐγερεῖ τὸν μέτοχον αὐτοῦ,καὶ οὐαὶ αὐτῷ τῷ ἑνί, ὅταν πέσῃκαὶ μὴ ᾖ δεύτερος τοῦ ἐγεῖραι αὐτόν."
4,11,"καί γε ἐὰν κοιμηθῶσιν δύο, καὶ θέρμη αὐτοῖς·καὶ ὁ εἷς πῶς θερμανθῇ;"
4,12,"καὶ ἐὰν ἐπικραταιωθῇ ὁ εἷς,οἱ δύο στήσονται κατέναντι αὐτοῦ,καὶ τὸ σπαρτίον τὸ ἔντριτον οὐ ταχέως ἀπορραγήσεται."
4,13,"᾽Αγαθὸς παῖς πένης καὶ σοφὸςὑπὲρ βασιλέα πρεσβύτερον καὶ ἄφρονα,ὃς οὐκ ἔγνω τοῦ προσέχειν ἔτι·"
4,14,"ὅτι ἐξ οἴκου τῶν δεσμίων ἐξελεύσεται τοῦ βασιλεῦσαι,ὅτι καί γε ἐν βασιλείᾳ αὐτοῦ ἐγεννήθη πένης."
4,15,"εἶδον σὺν πάντας τοὺς ζῶνταςτοὺς περιπατοῦντας ὑπὸ τὸν ἥλιονμετὰ τοῦ νεανίσκου τοῦ δευτέρου,ὃς στήσεται ἀντ᾽ αὐτοῦ,"
4,16,"οὐκ ἔστιν περασμὸς τῷ παντὶ λαῷ,τοῖς πᾶσιν, ὅσοι ἐγένοντο ἔμπροσθεν αὐτῶν·καί γε οἱ ἔσχατοι οὐκ εὐφρανθήσονται ἐν αὐτῷ·ὅτι καί γε τοῦτο ματαιότης καὶ προαίρεσις πνεύματος."
4,17,"Φύλαξον πόδα σου, ἐν ᾧ ἐὰν πορεύῃ εἰς οἶκον τοῦ θεοῦ,καὶ ἐγγὺς τοῦ ἀκούειν·ὑπὲρ δόμα τῶν ἀφρόνων θυσία σου,ὅτι οὔκ εἰσιν εἰδότες τοῦ ποιεῖν κακόν."
4,18,
5,1,"μὴ σπεῦδε ἐπὶ στόματί σου,καὶ καρδία σου μὴ ταχυνάτωτοῦ ἐξενέγκαι λόγον πρὸ προσώπου τοῦ θεοῦ·ὅτι ὁ θεὸς ἐν τῷ οὐρανῷ, καὶ σὺ ἐπὶ τῆς γῆς,ἐπὶ τούτῳ ἔστωσαν οἱ λόγοι σου ὀλίγοι."
5,2,ὅτι παραγίνεται ἐνύπνιον ἐν πλήθει περισπασμοῦκαὶ φωνὴ ἄφρονος ἐν πλήθει λόγων.
5,3,"καθὼς εὔξῃ εὐχὴν τῷ θεῷ,μὴ χρονίσῃς τοῦ ἀποδοῦναι αὐτήν·ὅτι οὐκ ἔστιν θέλημα ἐν ἄφροσιν,σὺ οὖν ὅσα ἐὰν εὔξῃ ἀπόδος."
5,4,ἀγαθὸν τὸ μὴ εὔξασθαί σεἢ τὸ εὔξασθαί σε καὶ μὴ ἀποδοῦναι.
5,5,"μὴ δῷς τὸ στόμα σου τοῦ ἐξαμαρτῆσαι τὴν σάρκα σουκαὶ μὴ εἴπῃς πρὸ προσώπου τοῦ θεοῦ ὅτι ᾽ʹΑγνοιά ἐστιν,ἵνα μὴ ὀργισθῇ ὁ θεὸς ἐπὶ φωνῇ σουκαὶ διαφθείρῃ τὰ ποιήματα χειρῶν σου."
5,6,ὅτι ἐν πλήθει ἐνυπνίων καὶ ματαιοτήτων καὶ λόγων πολλῶνὅτι σὺν τὸν θεὸν φοβοῦ.
5,7,"᾽Εὰν συκοφαντίαν πένητος καὶ ἁρπαγὴν κρίματοςκαὶ δικαιοσύνης ἴδῃς ἐν χώρᾳ,μὴ θαυμάσῃς ἐπὶ τῷ πράγματι·ὅτι ὑψηλὸς ἐπάνω ὑψηλοῦ φυλάξαικαὶ ὑψηλοὶ ἐπ᾽ αὐτούς."
5,8,"καὶ περισσεία γῆς, ἐπὶ παντί, ἐστιβασιλεὺς τοῦ ἀγροῦ εἰργασμένου."
5,9,᾽Αγαπῶν ἀργύριον οὐ πλησθήσεται ἀργυρίου·καὶ τίς ἠγάπησεν ἐν πλήθει αὐτῶν γένημα;καί γε τοῦτο ματαιότης.
5,10,ἐν πλήθει ἀγαθωσύνης ἐπληθύνθησαν ἔσθοντες αὐτήν·καὶ τί ἀνδρεία τῷ παρ᾽ αὐτῆςὅτι ἀρχὴ τοῦ ὁρᾶν ὀφθαλμοῖς αὐτοῦ;
5,11,"γλυκὺς ὕπνος τοῦ δούλου,εἰ ὀλίγον καὶ εἰ πολὺ φάγεται·καὶ τῷ ἐμπλησθέντι τοῦ πλουτῆσαιοὐκ ἔστιν ἀφίων αὐτὸν τοῦ ὑπνῶσαι."
5,12,"ἔστιν ἀρρωστία, ἣν εἶδον ὑπὸ τὸν ἥλιονπλοῦτον φυλασσόμενον τῷ παρ᾽ αὐτοῦ εἰς κακίαν αὐτοῦ,"
5,13,"καὶ ἀπολεῖται ὁ πλοῦτος ἐκεῖνος ἐν περισπασμῷ πονηρῷ,καὶ ἐγέννησεν υἱόν, καὶ οὐκ ἔστιν ἐν χειρὶ αὐτοῦ οὐδέν."
5,14,"καθὼς ἐξῆλθεν ἀπὸ γαστρὸς μητρὸς αὐτοῦ γυμνός,ἐπιστρέψει τοῦ πορευθῆναι ὡς ἥκεικαὶ οὐδὲν οὐ λήμψεται ἐν μόχθῳ αὐτοῦ,ἵνα πορευθῇ ἐν χειρὶ αὐτοῦ."
5,15,"καί γε τοῦτο πονηρὰ ἀρρωστία·ὥσπερ γὰρ παρεγένετο, οὕτως καὶ ἀπελεύσεται,καὶ τίς περισσεία αὐτῷ, ᾗ μοχθεῖ εἰς ἄνεμον;"
5,16,καί γε πᾶσαι αἱ ἡμέραι αὐτοῦ ἐν σκότει καὶ ἐν πένθεικαὶ θυμῷ πολλῷ καὶ ἀρρωστίᾳ καὶ χόλῳ.
5,17,"᾽Ιδοὺ ὃ εἶδον ἐγὼ ἀγαθόν, ὅ ἐστιν καλόν,τοῦ φαγεῖν καὶ τοῦ πιεῖνκαὶ τοῦ ἰδεῖν ἀγαθωσύνηνἐν παντὶ μόχθῳ αὐτοῦ,ᾧ ἐὰν μοχθῇ ὑπὸ τὸν ἥλιονἀριθμὸν ἡμερῶν ζωῆς αὐτοῦ,ὧν ἔδωκεν αὐτῷ ὁ θεός·ὅτι αὐτὸ μερὶς αὐτοῦ."
5,18,"καί γε πᾶς ὁ ἄνθρωπος, ᾧ ἔδωκεν αὐτῷ ὁ θεὸςπλοῦτον καὶ ὑπάρχοντα καὶ ἐξουσίασεν αὐτὸντοῦ φαγεῖν ἀπ᾽ αὐτοῦ καὶ τοῦ λαβεῖν τὸ μέρος αὐτοῦκαὶ τοῦ εὐφρανθῆναι ἐν μόχθῳ αὐτοῦ,τοῦτο δόμα θεοῦ ἐστιν."
5,19,ὅτι οὐ πολλὰ μνησθήσεται τὰς ἡμέρας τῆς ζωῆς αὐτοῦ·ὅτι ὁ θεὸς περισπᾷ αὐτὸν ἐν εὐφροσύνῃ καρδίας αὐτοῦ.
5,20,
6,1,"᾽ʹΕστιν πονηρία, ἣν εἶδον ὑπὸ τὸν ἥλιον,καὶ πολλή ἐστιν ἐπὶ τὸν ἄνθρωπον·"
6,2,"ἀνήρ, ᾧ δώσει αὐτῷ ὁ θεὸςπλοῦτον καὶ ὑπάρχοντα καὶ δόξαν,καὶ οὐκ ἔστιν ὑστερῶν τῇ ψυχῇ αὐτοῦἀπὸ πάντων, ὧν ἐπιθυμήσει,καὶ οὐκ ἐξουσιάσει αὐτῷ ὁ θεὸς τοῦ φαγεῖν ἀπ᾽ αὐτοῦ,ὅτι ἀνὴρ ξένος φάγεται αὐτόν·τοῦτο ματαιότης καὶ ἀρρωστία πονηρά ἐστιν."
6,3,"ἐὰν γεννήσῃ ἀνὴρ ἑκατὸν καὶ ἔτη πολλὰ ζήσεται,καὶ πλῆθος ὅ τι ἔσονται ἡμέραι ἐτῶν αὐτοῦ,καὶ ψυχὴ αὐτοῦ οὐ πλησθήσεται ἀπὸ τῆς ἀγαθωσύνης,καί γε ταφὴ οὐκ ἐγένετο αὐτῷ,εἶπα ᾽Αγαθὸν ὑπὲρ αὐτὸν τὸ ἔκτρωμα,"
6,4,"ὅτι ἐν ματαιότητι ἦλθεν καὶ ἐν σκότει πορεύεται,καὶ ἐν σκότει ὄνομα αὐτοῦ καλυφθήσεται,"
6,5,"καί γε ἥλιον οὐκ εἶδεν καὶ οὐκ ἔγνω,ἀνάπαυσις τούτῳ ὑπὲρ τοῦτον."
6,6,"καὶ εἰ ἔζησεν χιλίων ἐτῶν καθόδουςκαὶ ἀγαθωσύνην οὐκ εἶδεν,μὴ οὐκ εἰς τόπον ἕνα τὰ πάντα πορεύεται;"
6,7,"Πᾶς μόχθος τοῦ ἀνθρώπου εἰς στόμα αὐτοῦ,καί γε ἡ ψυχὴ οὐ πληρωθήσεται."
6,8,ὅ τι περισσεία τῷ σοφῷ ὑπὲρ τὸν ἄφρονα;διὰ τί ὁ πένης οἶδεν πορευθῆναι κατέναντι τῆς ζωῆς;
6,9,ἀγαθὸν ὅραμα ὀφθαλμῶν ὑπὲρ πορευόμενον ψυχῇ.καί γε τοῦτο ματαιότης καὶ προαίρεσις πνεύματος.
6,10,"Εἴ τι ἐγένετο, ἤδη κέκληται ὄνομα αὐτοῦ,καὶ ἐγνώσθη ὅ ἐστιν ἄνθρωπος,καὶ οὐ δυνήσεται τοῦ κριθῆναι μετὰ τοῦ ἰσχυροῦ ὑπὲρ αὐτόν·"
6,11,ὅτι εἰσὶν λόγοι πολλοὶ πληθύνοντες ματαιότητα.τίς περισσεία τῷ ἀνθρώπῳ;
6,12,ὅτι τίς οἶδεν τί ἀγαθὸν τῷ ἀνθρώπῳ ἐν τῇ ζωῇἀριθμὸν ἡμερῶν ζωῆς ματαιότητος αὐτοῦ;καὶ ἐποίησεν αὐτὰς ἐν σκιᾷ·ὅτι τίς ἀπαγγελεῖ τῷ ἀνθρώπῳτί ἔσται ὀπίσω αὐτοῦ ὑπὸ τὸν ἥλιον;
6,13,
7,1,᾽Αγαθὸν ὄνομα ὑπὲρ ἔλαιον ἀγαθὸνκαὶ ἡμέρα τοῦ θανάτου ὑπὲρ ἡμέραν γεννήσεως αὐτοῦ.
7,2,"ἀγαθὸν πορευθῆναι εἰς οἶκον πένθουςἢ ὅτι πορευθῆναι εἰς οἶκον πότου,καθότι τοῦτο τέλος παντὸς τοῦ ἀνθρώπου,καὶ ὁ ζῶν δώσει ἀγαθὸν εἰς καρδίαν αὐτοῦ."
7,3,"ἀγαθὸν θυμὸς ὑπὲρ γέλωτα,ὅτι ἐν κακίᾳ προσώπου ἀγαθυνθήσεται καρδία."
7,4,"καρδία σοφῶν ἐν οἴκῳ πένθους,καὶ καρδία ἀφρόνων ἐν οἴκῳ εὐφροσύνης."
7,5,ἀγαθὸν τὸ ἀκοῦσαι ἐπιτίμησιν σοφοῦὑπὲρ ἄνδρα ἀκούοντα ᾆσμα ἀφρόνων·
7,6,"ὡς φωνὴ τῶν ἀκανθῶν ὑπὸ τὸν λέβητα,οὕτως γέλως τῶν ἀφρόνων·καί γε τοῦτο ματαιότης."
7,7,ὅτι ἡ συκοφαντία περιφέρει σοφὸνκαὶ ἀπολλύει τὴν καρδίαν εὐτονίας αὐτοῦ.
7,8,"ἀγαθὴ ἐσχάτη λόγων ὑπὲρ ἀρχὴν αὐτοῦ,ἀγαθὸν μακρόθυμος ὑπὲρ ὑψηλὸν πνεύματι."
7,9,"μὴ σπεύσῃς ἐν πνεύματί σου τοῦ θυμοῦσθαι,ὅτι θυμὸς ἐν κόλπῳ ἀφρόνων ἀναπαύσεται."
7,10,μὴ εἴπῃς Τί ἐγένετοὅτι αἱ ἡμέραι αἱ πρότεραι ἦσαν ἀγαθαὶ ὑπὲρ ταύτας;ὅτι οὐκ ἐν σοφίᾳ ἐπηρώτησας περὶ τούτου.
7,11,ἀγαθὴ σοφία μετὰ κληροδοσίαςκαὶ περισσεία τοῖς θεωροῦσιν τὸν ἥλιον·
7,12,"ὅτι ἐν σκιᾷ αὐτῆς ἡ σοφία ὡς σκιὰ τοῦ ἀργυρίου,καὶ περισσεία γνώσεως τῆς σοφίαςζωοποιήσει τὸν παρ᾽ αὐτῆς."
7,13,ἰδὲ τὰ ποιήματα τοῦ θεοῦ·ὅτι τίς δυνήσεται τοῦ κοσμῆσαιὃν ἂν ὁ θεὸς διαστρέψῃ αὐτόν;
7,14,"ἐν ἡμέρᾳ ἀγαθωσύνης ζῆθι ἐν ἀγαθῷκαὶ ἰδὲ ἐν ἡμέρᾳ κακίας·καί γε σὺν τοῦτο σύμφωνον τούτῳἐποίησεν ὁ θεὸς περὶ λαλιᾶς,ἵνα μὴ εὕρῃ ὁ ἄνθρωπος ὀπίσω αὐτοῦ μηδέν."
7,15,"Σὺν τὰ πάντα εἶδον ἐν ἡμέραις ματαιότητός μου·ἔστιν δίκαιος ἀπολλύμενος ἐν δικαίῳ αὐτοῦ,καὶ ἔστιν ἀσεβὴς μένων ἐν κακίᾳ αὐτοῦ."
7,16,"μὴ γίνου δίκαιος πολὺκαὶ μὴ σοφίζου περισσά, μήποτε ἐκπλαγῇς."
7,17,"μὴ ἀσεβήσῃς πολὺ καὶ μὴ γίνου σκληρός,ἵνα μὴ ἀποθάνῃς ἐν οὐ καιρῷ σου."
7,18,"ἀγαθὸν τὸ ἀντέχεσθαί σε ἐν τούτῳ,καί γε ἀπὸ τούτου μὴ ανῇς τὴν χεῖρά σου,ὅτι φοβούμενος τὸν θεὸν ἐξελεύσεται τὰ πάντα."
7,19,῾Η σοφία βοηθήσει τῷ σοφῷὑπὲρ δέκα ἐξουσιάζοντας τοὺς ὄντας ἐν τῇ πόλει·
7,20,"ὅτι ἄνθρωπος οὐκ ἔστιν δίκαιος ἐν τῇ γῇ,ὃς ποιήσει ἀγαθὸν καὶ οὐχ ἁμαρτήσεται."
7,21,"καί γε εἰς πάντας λόγους, οὓς λαλήσουσιν ἀσεβεῖς,μὴ θῇς καρδίαν σου,ὅπως μὴ ἀκούσῃς τοῦ δούλου σου καταρωμένου σε,"
7,22,"ὅτι [πλειστάκις πονηρεύσεταί σε]καί <γε> καθόδους πολλὰς κακώσει καρδία[ν] σου,ὅπως καί γε σὺ κατηράσω ἑτέρους."
7,23,"Πάντα ταῦτα ἐπείρασα ἐν τῇ σοφίᾳ·εἶπα Σοφισθήσομαι,"
7,24,"καὶ αὐτὴ ἐμακρύνθη ἀπ᾽ ἐμοῦ μακρὰν ὑπὲρ ὃ ἦν,καὶ βαθὺ βάθος, τίς εὑρήσει αὐτό;"
7,25,"ἐκύκλωσα ἐγώ, καὶ ἡ καρδία μου τοῦ γνῶναικαὶ τοῦ κατασκέψασθαι καὶ ζητῆσαι σοφίαν καὶ ψῆφονκαὶ τοῦ γνῶναι ἀσεβοῦς ἀφροσύνηνκαὶ ὀχληρίαν καὶ περιφοράν."
7,26,"καὶ εὑρίσκω ἐγὼ αὐτήν, καὶ ἐρῶ πικρότερον ὑπὲρ θάνατον,σὺν τὴν γυναῖκα, ἥτις ἐστὶν θηρεύματακαὶ σαγῆναι καρδία αὐτῆς,δεσμὸς εἰς χεῖρας αὐτῆς·ἀγαθὸς πρὸ προσώπου τοῦ θεοῦ ἐξαιρεθήσεται ἀπ᾽ αὐτῆς,καὶ ἁμαρτάνων συλλημφθήσεται ἐν αὐτῇ."
7,27,"ἰδὲ τοῦτο εὗρον, εἶπεν ὁ ᾽Εκκλησιαστής,μία τῇ μιᾷ τοῦ εὑρεῖν λογισμόν,"
7,28,ὃν ἔτι ἐζήτησεν ἡ ψυχή μου καὶ οὐχ εὗρον·καὶ ἄνθρωπον ἕνα ἀπὸ χιλίων εὗρονκαὶ γυναῖκα ἐν πᾶσι τούτοις οὐχ εὗρον.
7,29,"πλὴν ἰδὲ τοῦτο εὗρον, ὃ ἐποίησεν ὁ θεὸςσὺν τὸν ἄνθρωπον εὐθῆ,καὶ αὐτοὶ ἐζήτησαν λογισμοὺς πολλούς."
7,30,
8,1,"Τίς ὧδε σοφός; καὶ τίς οἶδεν λύσιν ῥήματος;σοφία ἀνθρώπου φωτιεῖ πρόσωπον αὐτοῦ,καὶ ἀναιδὴς προσώπῳ αὐτοῦ μισηθήσεται."
8,2,στόμα βασιλέως φύλαξονκαὶ περὶ λόγου ὅρκου θεοῦ μὴ σπουδάσῃς·
8,3,"ἀπὸ προσώπου αὐτοῦ πορεύσῃ,μὴ στῇς ἐν λόγῳ πονηρῷ·ὅτι πᾶν, ὃ ἐὰν θελήσῃ, ποιήσει,"
8,4,"καθὼς λαλεῖ βασιλεὺς ἐξουσιάζων,καὶ τίς ἐρεῖ αὐτῷ Τί ποιήσεις;"
8,5,"ὁ φυλάσσων ἐντολὴν οὐ γνώσεται ῥῆμα πονηρόν,καὶ καιρὸν κρίσεως γινώσκει καρδία σοφοῦ·"
8,6,"ὅτι παντὶ πράγματι ἔστιν καιρὸς καὶ κρίσις,ὅτι γνῶσις τοῦ ἀνθρώπου πολλὴ ἐπ᾽ αὐτόν·"
8,7,"ὅτι οὐκ ἔστιν γινώσκων τί τὸ ἐσόμενον,ὅτι καθὼς ἔσται τίς ἀναγγελεῖ αὐτῷ;"
8,8,"οὐκ ἔστιν ἄνθρωπος ἐξουσιάζων ἐν πνεύματιτοῦ κωλῦσαι σὺν τὸ πνεῦμα·καὶ οὐκ ἔστιν ἐξουσιάζων ἐν ἡμέρᾳ θανάτου,καὶ οὐκ ἔστιν ἀποστολὴ ἐν ἡμέρᾳ πολέμου,"
8,9,καὶ οὐ διασώσει ἀσέβεια τὸν παρ᾽ αὐτῆς.
8,10,"καὶ σὺν πᾶν τοῦτο εἶδονκαὶ ἔδωκα τὴν καρδίαν μου εἰς πᾶν ποίημα,ὃ πεποίηται ὑπὸ τὸνἥλιον,τὰ ὅσα ἐξουσιάσατο ὁ ἄνθρωποςἐν ἀνθρώπῳ τοῦ κακῶσαι αὐτόν·"
8,11,"καὶ τότε εἶδον ἀσεβεῖς εἰς τάφους εἰσαχθέντας,καὶ ἐκ τόπου ἁγίου,καὶ ἐπορεύθησαν καὶ ἐπῃνέθησαν ἐν τῇ πόλει,ὅτι οὕτως ἐποίησαν.καί γε τοῦτο ματαιότης."
8,12,ὅτι οὐκ ἔστιν γινομένη ἀντίρρησιςἀπὸ τῶν ποιούντων τὸ πονηρὸν ταχύ·διὰ τοῦτο ἐπληροφορήθη καρδία υἱῶν τοῦ ἀνθρώπουἐν αὐτοῖς τοῦ ποιῆσαι τὸ πονηρόν.
8,13,"ὃς ἥμαρτεν, ἐποίησεν τὸ πονηρὸνἀπὸ τότε καὶ ἀπὸ μακρότητος αὐτῷ·ὅτι καί γε γινώσκω ἐγὼὅτι ἔσται ἀγαθὸν τοῖς φοβουμένοις τὸν θεόν,ὅπως φοβῶνται ἀπὸ προσώπου αὐτοῦ·"
8,14,"καὶ ἀγαθὸν οὐκ ἔσται τῷ ἀσεβεῖ,καὶ οὐ μακρυνεῖ ἡμέρας ἐν σκιᾷὃς οὐκ ἔστιν φοβούμενος ἀπὸ προσώπου τοῦ θεοῦ."
8,15,"ἔστιν ματαιότης, ἣ πεποίηται ἐπὶ τῆς γῆς,ὅτι εἰσὶ δίκαιοι ὅτι φθάνει πρὸς αὐτοὺςὡς ποίημα τῶν ἀσεβῶν,καὶ εἰσὶν ἀσεβεῖς ὅτι φθάνει πρὸς αὐτοὺςὡς ποίημα τῶν δικαίων·εἶπα ὅτι καί γε τοῦτο ματαιότης."
8,16,"καὶ ἐπῄνεσα ἐγὼ σὺν τὴν εὐφροσύνην,ὅτι οὐκ ἔστιν ἀγαθὸν τῷ ἀνθρώπῳ ὑπὸ τὸν ἥλιονὅτι εἰ μὴ τοῦ φαγεῖν καὶ τοῦ πιεῖν καὶ τοῦ εὐφρανθῆναι,καὶ αὐτὸ συμπροσέσται αὐτῷἐν μόχθῳ αὐτοῦ ἡμέρας ζωῆς αὐτοῦ,ἃς ἔδωκεν αὐτῷ ὁ θεὸς ὑπὸ τὸν ἥλιον."
8,17,"᾽Εν οἷς ἔδωκα τὴν καρδίαν μου τοῦ γνῶναι τὴν σοφίανκαὶ τοῦ ἰδεῖν τὸν περισπασμὸντὸν πεποιημένον ἐπὶ τῆς γῆς,ὅτι καί γε ἐν ἡμέρᾳ καὶ ἐν νυκτὶὕπνον ἐν ὀφθαλμοῖς αὐτοῦ οὐκ ἔστιν βλέπων,"
8,18,"καὶ εἶδον σὺν πάντα τὰ ποιήματα τοῦ θεοῦ,ὅτι οὐ δυνήσεται ἄνθρωποςτοῦ εὑρεῖν σὺν τὸ ποίηματὸ πεποιημένον ὑπὸ τὸν ἥλιον·ὅσα ἂν μοχθήσῃ ὁ ἄνθρωπος τοῦ ζητῆσαι,καὶ οὐχ εὑρήσει·καί γε ὅσα ἂν εἴπῃ ὁ σοφὸς τοῦ γνῶναι,οὐ δυνήσεται τοῦ εὑρεῖν."
8,19,
8,20,
9,1,"῾ʹΟτι σὺν πᾶν τοῦτο ἔδωκα εἰς καρδίαν μου,καὶ καρδία μου σὺν πᾶν εἶδεν τοῦτο,ὡς οἱ δίκαιοι καὶ οἱ σοφοὶκαὶ ἐργασίαι αὐτῶν ἐν χειρὶ τοῦ θεοῦ,καί γε ἀγάπην καί γε μῖσος οὐκ ἔστιν εἰδὼς ὁ ἄνθρωπος·τὰ πάντα πρὸ προσώπου αὐτῶν,"
9,2,"ματαιότης ἐν τοῖς πᾶσιν.συνάντημα ἓν τῷ δικαίῳ καὶ τῷ ἀσεβεῖ,τῷ ἀγαθῷ καὶ τῷ κακῷκαὶ τῷ καθαρῷ καὶ τῷ ἀκαθάρτῳκαὶ τῷ θυσιάζοντι καὶ τῷ μὴ θυσιάζοντι·ὡς ὁ ἀγαθός, ὣς ὁ ἁμαρτάνων·ὣς ὁ ὀμνύων, καθὼς ὁ τὸν ὅρκον φοβούμενος."
9,3,"τοῦτο πονηρὸν ἐν παντὶ πεποιημένῳ ὑπὸ τὸν ἥλιον,ὅτι συνάντημα ἓν τοῖς πᾶσιν·καί γε καρδία υἱῶν τοῦ ἀνθρώπου ἐπληρώθη πονηροῦ,καὶ περιφέρεια ἐν καρδίᾳ αὐτῶν ἐν ζωῇ αὐτῶν,καὶ ὀπίσω αὐτῶν πρὸς τοὺς νεκρούς."
9,4,"ὅτι τίς ὃς κοινωνεῖ πρὸς πάντας τοὺς ζῶντας;ἔστιν ἐλπίς, ὅτι ὁ κύων ὁ ζῶν, αὐτὸς ἀγαθὸςὑπὲρ τὸν λέοντα τὸν νεκρόν."
9,5,"ὅτι οἱ ζῶντες γνώσονται ὅτι ἀποθανοῦνται,καὶ οἱ νεκροὶ οὔκ εἰσιν γινώσκοντες οὐδέν·καὶ οὐκ ἔστιν αὐτοῖς ἔτι μισθός,ὅτι ἐπελήσθη ἡ μνήμη αὐτῶν·"
9,6,"καί γε ἀγάπη αὐτῶν καί γε μῖσος αὐτῶνκαί γε ζῆλος αὐτῶν ἤδη ἀπώλετο,καὶ μερὶς οὐκ ἔστιν αὐτοῖς ἔτι εἰς αἰῶναἐν παντὶ τῷ πεποιημένῳ ὑπὸ τὸν ἥλιον."
9,7,"Δεῦρο φάγε ἐν εὐφροσύνῃ ἄρτον σουκαὶ πίε ἐν καρδίᾳ ἀγαθῇ οἶνόν σου,ὅτι ἤδη εὐδόκησεν ὁ θεὸς τὰ ποιήματά σου."
9,8,"ἐν παντὶ καιρῷ ἔστωσαν ἱμάτιά σου λευκά,καὶ ἔλαιον ἐπὶ κεφαλήν σου μὴ ὑστερησάτω."
9,9,"ἰδὲ ζωὴν μετὰ γυναικός, ἧς ἠγάπησας,πάσας τὰς ἡμέρας ζωῆς ματαιότητός σουτὰς δοθείσας σοι ὑπὸ τὸν ἥλιον,πάσας τὰς ἡμέρας ματαιότητός σου,ὅτι αὐτὸ μερίς σου ἐν τῇ ζωῇ σουκαὶ ἐν τῷ μόχθῳ σου, ᾧ σὺ μοχθεῖς ὑπὸ τὸν ἥλιον."
9,10,"πάντα, ὅσα ἂν εὕρῃ ἡ χείρ σου τοῦ ποιῆσαι,ὡς ἡ δύναμίς σου ποίησον,ὅτι οὐκ ἔστιν ποίημα καὶ λογισμὸς καὶ γνῶσιςκαὶ σοφία ἐν ᾅδῃ, ὅπου σὺ πορεύῃ ἐκεῖ."
9,11,"᾽Επέστρεψα καὶ εἶδον ὑπὸ τὸν ἥλιονὅτι οὐ τοῖς κούφοις ὁ δρόμοςκαὶ οὐ τοῖς δυνατοῖς ὁ πόλεμοςκαί γε οὐ τοῖς σοφοῖς ἄρτοςκαί γε οὐ τοῖς συνετοῖς πλοῦτοςκαί γε οὐ τοῖς γινώσκουσιν χάρις,ὅτι καιρὸς καὶ ἀπάντημα συναντήσεται τοῖς πᾶσιν αὐτοῖς."
9,12,"ὅτι καί γε οὐκ ἔγνω ὁ ἄνθρωπος τὸν καιρὸν αὐτοῦ·ὡς οἱ ἰχθύες οἱ θηρευόμενοι ἐν ἀμφιβλήστρῳ κακῷκαὶ ὡς ὄρνεα τὰ θηρευόμενα ἐν παγίδι,ὡς αὐτὰ παγιδεύονται υἱοὶ τοῦ ἀνθρώπουεἰς καιρὸν πονηρόν,ὅταν ἐπιπέσῃ ἐπ᾽ αὐτοὺς ἄφνω."
9,13,"Καί γε τοῦτο εἶδον σοφίαν ὑπὸ τὸν ἥλιον,καὶ μεγάλη ἐστὶν πρός με·"
9,14,"πόλις μικρὰ καὶ ἄνδρες ἐν αὐτῇ ὀλίγοι,καὶ ἔλθῃ ἐπ᾽ αὐτὴν βασιλεὺς μέγας καὶ κυκλώσῃ αὐτὴνκαὶ οἰκοδομήσῃ ἐπ᾽ αὐτὴν χάρακας μεγάλους·"
9,15,"καὶ εὕρῃ ἐν αὐτῇ ἄνδρα πένητα σοφόν,καὶ διασώσει αὐτὸς τὴν πόλιν ἐν τῇ σοφίᾳ αὐτοῦ·καὶ ἄνθρωπος οὐκ ἐμνήσθη σὺν τοῦ ἀνδρὸς τοῦ πένητοςἐκείνου."
9,16,"καὶ εἶπα ἐγώ ᾽Αγαθὴ σοφία ὑπὲρ δύναμιν·καὶ σοφία τοῦ πένητος ἐξουδενωμένη,καὶ λόγοι αὐτοῦ οὔκ εἰσιν ἀκουόμενοι."
9,17,λόγοι σοφῶν ἐν ἀναπαύσει ἀκούονταιὑπὲρ κραυγὴν ἐξουσιαζόντων ἐν ἀφροσύναις.
9,18,"ἀγαθὴ σοφία ὑπὲρ σκεύη πολέμου,καὶ ἁμαρτάνων εἷς ἀπολέσει ἀγαθωσύνην πολλήν."
9,19,
9,20,
10,1,
10,2,Μυῖαι θανατοῦσαι σαπριοῦσιν σκευασίαν ἐλαίου ἡδύσματος·τίμιον ὀλίγον σοφίας ὑπὲρ δόξαν ἀφροσύνης μεγάλης.
10,3,"καρδία σοφοῦ εἰς δεξιὸν αὐτοῦ,καὶ καρδία ἄφρονος εἰς ἀριστερὸν αὐτοῦ·"
10,4,"καί γε ἐν ὁδῷ ὅταν ἄφρων πορεύηται,καρδία αὐτοῦ ὑστερήσει,καὶ ἃ λογιεῖται πάντα ἀφροσύνη ἐστίν."
10,5,"ἐὰν πνεῦμα τοῦ ἐξουσιάζοντος ἀναβῇ ἐπὶ σέ,τόπον σου μὴ ἀφῇς,ὅτι ἴαμα καταπαύσει ἁμαρτίας μεγάλας."
10,6,"ἔστιν πονηρία, ἣν εἶδον ὑπὸ τὸν ἥλιον,ὡς ἀκούσιον, ὃ ἐξῆλθεν ἀπὸ προσώπου τοῦ ἐξουσιάζοντος·"
10,7,"ἐδόθη ὁ ἄφρων ἐν ὕψεσι μεγάλοις,καὶ πλούσιοι ἐν ταπεινῷ καθήσονται·"
10,8,εἶδον δούλους ἐφ᾽ ἵππουςκαὶ ἄρχοντας πορευομένους ὡς δούλους ἐπὶ τῆς γῆς.
10,9,"ὁ ὀρύσσων βόθρον ἐν αὐτῷ ἐμπεσεῖται,καὶ καθαιροῦντα φραγμόν, δήξεται αὐτὸν ὄφις·"
10,10,"ἐξαίρων λίθους διαπονηθήσεται ἐν αὐτοῖς,σχίζων ξύλα κινδυνεύσει ἐν αὐτοῖς."
10,11,"ἐὰν ἐκπέσῃ τὸ σιδήριον,καὶ αὐτὸς πρόσωπον ἐτάραξεν,καὶ δυνάμεις δυναμώσει,καὶ περισσεία τοῦ ἀνδρείου σοφία."
10,12,"ἐὰν δάκῃ ὁ ὄφις ἐν οὐ ψιθυρισμῷ,καὶ οὐκ ἔστιν περισσεία τῷ ἐπᾴδοντι."
10,13,"λόγοι στόματος σοφοῦ χάρις,καὶ χείλη ἄφρονος καταποντίσουσιν αὐτόν·"
10,14,"ἀρχὴ λόγων στόματος αὐτοῦ ἀφροσύνη,καὶ ἐσχάτη στόματος αὐτοῦ περιφέρεια πονηρά·"
10,15,"καὶ ὁ ἄφρων πληθύνει λόγους.οὐκ ἔγνω ὁ ἄνθρωπος τί τὸ γενόμενον,καὶ τί τὸ ἐσόμενον,ὅ τι ὀπίσω αὐτοῦ, τίς ἀναγγελεῖ αὐτῷ;"
10,16,"μόχθος τῶν ἀφρόνων κοπώσει αὐτούς,ὃς οὐκ ἔγνω τοῦ πορευθῆναι εἰς πόλιν."
10,17,"οὐαί σοι, πόλις, ἧς ὁ βασιλεύς σου νεώτεροςκαὶ οἱ ἄρχοντές σου ἐν πρωΐᾳ ἐσθίουσιν·"
10,18,"μακαρία σύ, γῆ, ἧς ὁ βασιλεύς σου υἱὸς ἐλευθέρωνκαὶ οἱ ἄρχοντές σου πρὸς καιρὸν φάγονται ἐν δυνάμεικαὶ οὐκ αἰσχυνθήσονται."
10,19,"ἐν ὀκνηρίαις ταπεινωθήσεται ἡ δόκωσις,καὶ ἐν ἀργίᾳ χειρῶν στάξει ἡ οἰκία."
10,20,"εἰς γέλωτα ποιοῦσιν ἄρτον,καὶ οἶνος εὐφραίνει ζῶντας,καὶ τοῦ ἀργυρίου ἐπακούσεται σὺν τὰ πάντα."
10,21,"καί γε ἐν συνειδήσει σου βασιλέα μὴ καταράσῃ,καὶ ἐν ταμιείοις κοιτώνων σου μὴ καταράσῃ πλούσιον·ὅτι πετεινὸν τοῦ οὐρανοῦ ἀποίσει σὺν τὴν φωνήν,καὶ ὁ τὰς πτέρυγας ἔχων ἀπαγγελεῖ λόγον."
10,22,
10,23,
11,1,
11,2,"᾽Απόστειλον ἄρτον σου ἐπὶ πρόσωπον τοῦ ὕδατος,ὅτι ἐν πλήθει τῶν ἡμερῶν εὑρήσεις αὐτόν·"
11,3,"δὸς μερίδα τοῖς ἑπτὰ καί γε τοῖς ὀκτώ,ὅτι οὐ γινώσκεις τί ἔσται πονηρὸν ἐπὶ τὴν γῆν."
11,4,"ἐὰν πληρωθῶσιν τὰ νέφη ὑετοῦ,ἐπὶ τὴν γῆν ἐκχέουσιν·καὶ ἐὰν πέσῃ ξύλον ἐν τῷ νότῳ καὶ ἐὰν ἐν τῷ βορρᾷ,τόπῳ, οὗ πεσεῖται τὸ ξύλον, ἐκεῖ ἔσται."
11,5,"τηρῶν ἄνεμον οὐ σπερεῖ,καὶ βλέπων ἐν ταῖς νεφέλαις οὐ θερίσει,"
11,6,"ἐν οἷς οὐκ ἔστιν γινώσκων τίς ἡ ὁδὸς τοῦ πνεύματος.ὡς ὀστᾶ ἐν γαστρὶ τῆς κυοφορούσης,οὕτως οὐ γνώσῃ τὰ ποιήματα τοῦ θεοῦ,ὅσα ποιήσει σὺν τὰ πάντα."
11,7,"ἐν πρωΐᾳ σπεῖρον τὸ σπέρμα σου,καὶ εἰς ἑσπέραν μὴ ἀφέτω ἡ χείρ σου,ὅτι οὐ γινώσκεις ποῖον στοιχήσει, ἢ τοῦτο ἢ τοῦτο,καὶ ἐὰν τὰ δύο ἐπὶ τὸ αὐτὸ ἀγαθά."
11,8,καὶ γλυκὺ τὸ φῶς καὶ ἀγαθὸν τοῖς ὀφθαλμοῖςτοῦ βλέπειν σὺν τὸν ἥλιον·
11,9,"ὅτι καὶ ἐὰν ἔτη πολλὰ ζήσεται ὁ ἄνθρωπος,ἐν πᾶσιν αὐτοῖς εὐφρανθήσεταικαὶ μνησθήσεται τὰς ἡμέρας τοῦ σκότους,ὅτι πολλαὶ ἔσονται·πᾶν τὸ ἐρχόμενον ματαιότης."
11,10,"Εὐφραίνου, νεανίσκε, ἐν νεότητί σου,καὶ ἀγαθυνάτω σε ἡ καρδία σου ἐν ἡμέραις νεότητός σου,καὶ περιπάτει ἐν ὁδοῖς καρδίας σουκαὶ ἐν ὁράσει ὀφθαλμῶν σουκαὶ γνῶθι ὅτι ἐπὶ πᾶσι τούτοις ἄξει σε ὁ θεὸς ἐν κρίσει."
11,11,"καὶ ἀπόστησον θυμὸν ἀπὸ καρδίας σουκαὶ παράγαγε πονηρίαν ἀπὸ σαρκός σου,ὅτι ἡ νεότης καὶ ἡ ἄνοια ματαιότης."
11,12,
11,13,
11,14,
12,1,
12,2,"καὶ μνήσθητι τοῦ κτίσαντός σεἐν ἡμέραις νεότητός σου,ἕως ὅτου μὴ ἔλθωσιν ἡμέραι τῆς κακίαςκαὶ φθάσωσιν ἔτη, ἐν οἷς ἐρεῖςΟὐκ ἔστιν μοι ἐν αὐτοῖς θέλημα·"
12,3,"ἕως οὗ μὴ σκοτισθῇ ὁ ἥλιος καὶ τὸ φῶςκαὶ ἡ σελήνη καὶ οἱ ἀστέρες,καὶ ἐπιστρέψωσιν τὰ νέφη ὀπίσω τοῦ ὑετοῦ·"
12,4,"ἐν ἡμέρᾳ, ᾗ ἐὰν σαλευθῶσιν φύλακες τῆς οἰκίαςκαὶ διαστραφῶσιν ἄνδρες τῆς δυνάμεως,καὶ ἤργησαν αἱ ἀλήθουσαι, ὅτι ὠλιγώθησαν,καὶ σκοτάσουσιν αἱ βλέπουσαι ἐν ταῖς ὀπαῖς·"
12,5,"καὶ κλείσουσιν θύρας ἐν ἀγορᾷἐν ἀσθενείᾳ φωνῆς τῆς ἀληθούσης,καὶ ἀναστήσεται εἰς φωνὴν τοῦ στρουθίου,καὶ ταπεινωθήσονται πᾶσαι αἱ θυγατέρες τοῦ ᾄσματος·"
12,6,"καί γε ἀπὸ ὕψους ὄψονται, καὶ θάμβοι ἐν τῇ ὁδῷ·καὶ ἀνθήσῃ τὸ ἀμύγδαλον,καὶ παχυνθῇ ἡ ἀκρίς,καὶ διασκεδασθῇ ἡ κάππαρις,ὅτι ἐπορεύθη ὁ ἄνθρωπος εἰς οἶκον αἰῶνος αὐτοῦ,καὶ ἐκύκλωσαν ἐν ἀγορᾷ οἱ κοπτόμενοι·"
12,7,"ἕως ὅτου μὴ ἀνατραπῇ σχοινίον τοῦ ἀργυρίου,καὶ συνθλιβῇ τὸ ἀνθέμιον τοῦ χρυσίου,καὶ συντριβῇ ὑδρία ἐπὶ τὴν πηγήν,καὶ συντροχάσῃ ὁ τροχὸς ἐπὶ τὸν λάκκον,"
12,8,"καὶ ἐπιστρέψῃ ὁ χοῦς ἐπὶ τὴν γῆν, ὡς ἦν,καὶ τὸ πνεῦμα ἐπιστρέψῃ πρὸς τὸν θεόν, ὃς ἔδωκεν αὐτό."
12,9,"ματαιότης ματαιοτήτων, εἶπεν ὁ ᾽Εκκλησιαστής,τὰ πάντα ματαιότης."
12,10,"Καὶ περισσὸν ὅτι ἐγένετο ᾽Εκκλησιαστὴς σοφός,ἔτι ἐδίδαξεν γνῶσιν σὺν τὸν ἄνθρωπον,καὶ οὖς ἐξιχνιάσεται κόσμιον παραβολῶν."
12,11,"πολλὰ ἐζήτησεν ᾽Εκκλησιαστὴςτοῦ εὑρεῖν λόγους θελήματοςκαὶ γεγραμμένον εὐθύτητος, λόγους ἀληθείας."
12,12,"Λόγοι σοφῶν ὡς τὰ βούκεντρακαὶ ὡς ἧλοι πεφυτευμένοι,οἳ παρὰ τῶν συνθεμάτων ἐδόθησανἐκ ποιμένος ἑνὸς καὶ περισσὸν ἐξ αὐτῶν."
12,13,"υἱέ μου, φύλαξαι τοῦ ποιῆσαι βιβλία πολλά·οὐκ ἔστιν περασμός, καὶ μελέτη πολλὴ κόπωσις σαρκός."
12,14,Τέλος λόγου τὸ πᾶν ἀκούεται
12,15,"Τὸν θεὸν φοβοῦ καὶ τὰς ἐντολὰς αὐτοῦ φύλασσε,ὅτι τοῦτο πᾶς ὁ ἄνθρωπος."
12,16,"ὅτι σὺν πᾶν τὸ ποίημα ὁ θεὸς ἄξει ἐν κρίσειἐν παντὶ παρεωραμένῳ,ἐὰν ἀγαθὸν καὶ ἐὰν πονηρόν."
